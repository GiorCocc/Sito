---
title: "Perchè ho creato un sito web?"
date: "2021-02-26"
author: "Giorgio Coccapani"
description: "Perchè ho avuto la necessità di creare un sito web e quale sarà il suo scopo. Progetti e idee per il mio futuro."
---

Salve a tutti, questo è il primo post che scrivo e mi sembrava una buona cosa dirvi come mai ho realizzato questo sito. In verità, non c'è un valido motivo.

Da diversi anni sentivo il bisogno di avere un mio spazio per mettere in mostra le mie capacità e le mie conoscenze, un posto dove potevo scrivere alcuni pensieri in modo da poterli ritrovare facilmente e che, magari, potevano essere d'aiuto anche per qualcun altro. Non ho una grande passione per i social network, per scrivere i miei pensieri li, non so come mai... forse è per questo che ho voluto aprire un sito. Forse è anche dovuto al fatto che volevo avere qualcosa di mio, un qualcosa di tangibile e da mettere in mostra.

# **Aspetti tecnici**

Per i più tecnici che leggeranno questo articolo posso innanzitutto dire come ho realizzato questo sito. La base è il generatore di siti statici [GatsbyJs](https://www.gatsbyjs.com/) e realizzato graficamente con [TailwindCSS](https://tailwindcss.com/). Mi sembrava il modo più semplice per poter generare un sito, dal momento che con un solo linguaggio (Javascript) è possibile realizzare tutto, soprattutto se combinato con TailwindCSS. E poi mi sembrava anche il modo migliore per poter imparare Javascript, direttamente su un progetto vero e proprio. In questo momento il sito è praticamente realizzato in html, senza una vera base di JS a sorreggerlo, infatti le prestazioni sono le più sensazionali, ma come primo progetto non mi posso lamentare.

Per quanto riguarda le grafiche, sono tutte prese dal sito [Undraw.co](https://undraw.co/) e personalizzate con il colore principale del sito, o meglio, con il colore che io ho scelto per essere il mio tratto distintivo sul sito, un bel giallo ocra, troppo bello per quanto mi riguarda.

# **Obbiettivi**

Gli obbiettivi per questo sito non sono molto alti. Per quanto mi riguarda questo è solo un buon esercizio per cominciare a sviluppare sul web, creando siti ed esperienze online.

Su questo mio spazio verranno pubblicati articoli, scritti senza troppo attenzione, dal momento che sono registrazioni di pensieri e idee che mi vengono nei momenti vuoti della mia giornata, non perchè non voglio concedergli l'attenzione che meritano, quanto piuttosto perchè voglio che siano come raccontati, da amico ad amico, sperando che vengano letti anche da più persone

# **Todo**

Nel sito mancano ancora tantissime cose e voglio riportarvi solo alcune delle idee e degli elementi che voglio inserirvi

* Dark mode: so che è una cosa banale, scontata e che lo faccio solo per senso estetico e perchè è di moda, ma a me piace (vi prego, se avete estensioni che forzano i siti a diventare scuri, per favore, evitate che si attivi per il mio, ora è davvero orribile)
- Indicizzazione nei motori di ricerca: non so come mai, ho seguito le guide di Gatsby per la pubblicazione, inserendo metadata e un SEO, ma ancora non riesco a vederlo né su Google né su Bing
- Mini galleria progetti in home: mi piacerebbe inserire alcuni progetti, quelli di cui vado più fiero, nella home page, e lasciare tutti gli altri nella pagina dedicata
- Inserire un curriculum e una sezione tipo FAQ
- Continuare a creare articoli, a inserire progetti e cercare di non far morire il sito

Sono poche cose, lo so, ma non voglio snaturare il sito e il duro lavoro che c'è dietro. Se qualcuno ha consigli, suggerimenti, oppure è uno sviluppatore e vuole dare un'occhiata al sito, a come è strutturato e magari darmi consigli, meglio se critiche, per migliorarlo, il form contatti è qui per questo e lascio anche il codice sorgente del sito su [GitHub](https://github.com/GiorCocc/Sito) per chi volesse guardarlo.

Vi ho trattenuto fin troppo e vi lascio alle vostre vite. Ah, un'ultima cosa, buon compleanno a me